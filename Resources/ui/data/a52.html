<html>
    <head>
    	<title>Il tuo bambino</title>
    	<script type="text/javascript" src="js.js"></script>
    </head>
    <body>
		<h1>Il tuo bambino</h1>
		<p><strong>In questa fase, durante la 18ª settimana di gravidanza, il tuo  bambino non conosce tregua.</strong></p>
		<p><a href="http://www.lagravidanza.net/wp-content/uploads/2012/05/18%C2%AA-settimana-gravidanza.jpg"><img class=" wp-image-11385 alignleft" title="18ª settimana gravidanza" src="http://www.lagravidanza.net/wp-content/uploads/2012/05/18%C2%AA-settimana-gravidanza-150x150.jpg" alt="" height="90" width="90"></a>Si contorce, si gira, si dibatte, tira pugni e calci, stimolando al massimo i suoi riflessi.</p>
		<p>All’interno dei polmoni in rapido accrescimento cominciano a svilupparsi delle minuscole sacche d’aria, chiamate <strong>alveoli</strong>.</p>
		<p>Sulle dita di mani e piedi si sono formati i polpastrelli, su cui ora si imprimono le impronte digitali che lo renderanno unico. Può compiere molti movimenti con le mani: stringere il pugno, dare colpi e afferrare.</p>
		<p>Gli occhi si sono ormai insediati definitivamente sul volto e <strong>il viso è più pieno</strong>.</p>
		<p>Nella parte inferiore del suo intestino si sta accumulando il <strong>meconio</strong>: le scorie non digerite del liquido amniotico che ha ingerito.  A questo punto si forma la ghiandola prostatica.</p>
	</body>
</html>