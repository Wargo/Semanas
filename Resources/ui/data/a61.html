<html>
    <head>
    	<title>Il tuo bambino</title>
    	<script type="text/javascript" src="js.js"></script>
    </head>
    <body>
		<h1>Il tuo bambino</h1>
		<p><strong>Sei alla 21ª settimana di gravidanza e il tuo bambino pesa circa 300 grammi. Il piccolo continua ad acquistare peso, cosa essenziale per mantenere la temperatura corporea dopo la nascita.</strong></p>
		<p><a href="http://www.lagravidanza.net/wp-content/uploads/2012/05/21%C2%AA-settimana-gravidanza.jpg"><img class="alignleft  wp-image-11616" title="21ª settimana gravidanza" src="http://www.lagravidanza.net/wp-content/uploads/2012/05/21%C2%AA-settimana-gravidanza-150x150.jpg" alt="" height="73" width="73"></a>L’<strong>apparato digerente</strong> è <strong>sufficientemente sviluppato</strong> da permettere l’assimilazione dell’acqua del liquido amniotico. Assorbe in continuazione il liquido inghiottito, poi filtrato dai reni. Alla fine, il bambino riuscirà a deglutire almeno 500 millilitri di liquido amniotico nell’arco di 24 ore. Il materiale di scarto che produce defluisce quasi tutto nel tuo sangue e verrà eliminato dai tuoi reni.</p>
		<p>Agli stadi iniziali dello sviluppo, il liquido amniotico è prodotto dalla <a title="La placenta" href="http://www.lagravidanza.net/la-placenta.html">placenta</a>, ma quando i reni cominciano a funzionare a pieno regime, ossia intorno al quarto mese, sono loro a sovrintendere a questa produzione. I reni eliminano alcuni prodotti  di scarto del sangue e producono urina, ma le urine presenti nel liquido amniotico sono scarse. Gran parte dei materiali di scarto, infatti, sono convogliati attraverso la placenta nel flusso sanguigno materno e filtrati dai tuoi reni.</p>
		<p><a title="21ª settimana di gravidanza: si accarezza e ha già le papille gustative" href="http://www.lagravidanza.net/settimane/21-settimana-di-gravidanza-si-accarezza-e-ha-gia-le-papille-gustative">Continua a leggere</a></p>
	</body>
</html>