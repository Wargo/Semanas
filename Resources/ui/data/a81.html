<html>
    <head>
    	<title>Gusto e olfatto del feto</title>
    	<script type="text/javascript" src="js.js"></script>
    </head>
    <body>
		<h1>Gusto e olfatto del feto</h1>
		<p><strong>Il bambino già nel pancione sperimenta il senso del gusto e dell’olfatto, perché il liquido amniotico contiene i sapori e gli odori dei cibi consumati da te.</strong></p>
		<p>Il feto comincia a deglutire liquido amniotico fin dalla 12ª settimana e continua a farlo durante tutta la gravidanza.</p>
		<p><a href="http://www.lagravidanza.net/wp-content/uploads/2012/05/gusto-olfatto-feto.jpg"><img class="alignleft  wp-image-11772" title="gusto-olfatto-feto" src="http://www.lagravidanza.net/wp-content/uploads/2012/05/gusto-olfatto-feto-150x150.jpg" alt="" height="65" width="65"></a>Se, ad esempio, la madre mangia aglio, il bambino potrebbe avvertirne il<strong> sapore </strong>e l’<strong>odore attraverso </strong>canali diversi. Anzitutto, dal <strong>sangue della madre</strong>, l’aglio passa a quello del bambino, stimolando i recettori sensoriali del naso. In secondo luogo, l’aglio si scioglie direttamente nel<strong> liquido amniotico</strong> e viene “respirato” e ingerito dal bambino, che ne percepisce quindi l’odore e il sapore. In terzo luogo, quando l’aglio viene “espulso” dall’organismo del bambino attraverso le<strong> urine </strong>che disperde nel liquido amniotico, il bambino può ripetere l’esperienza deglutendo il liquido. Quindi, se il gusto dell’aglio resta in bocca alla madre per qualche ora, il bambino continuerà  a sentirlo per 24 ore o più.</p>
	</body>
</html>