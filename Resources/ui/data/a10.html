<html>
    <head>
    	<title>Il tuo bambino</title>
    	<script type="text/javascript" src="js.js"></script>
    </head>
    <body>
		<h1>Il tuo bambino</h1>
		<p><strong>La 4ª settimana coincide con con l’arrivo della blastocisti nel tuo utero. È il momento dell’impianto. Il tuo bambino ha già due settimane e misura tra 0,36 e 1 mm dalla testa al sacro.</strong></p>
		<p><a href="http://www.lagravidanza.net/wp-content/uploads/2012/04/embrione-settimana-4.jpg"><img class="alignleft  wp-image-10546" title="embrione-settimana 4" src="http://www.lagravidanza.net/wp-content/uploads/2012/04/embrione-settimana-4.jpg" alt="4ª settimana gravidanza" height="85" width="77"></a>Da cinque a sette giorni dopo l’<a title="Ovulazione" href="http://www.lagravidanza.net/ovulazione.html">ovulazione</a>, la produzione di <a title="Progesterone" href="http://www.lagravidanza.net/progesterone.html">progesterone</a> è ai massimi livelli e stimola la crescita dei vasi sanguigni che irrorano l’<a title="Endometrio" href="http://www.lagravidanza.net/endometrio.html">endometrio</a>, ovvero il rivestimento dell’<a title="Utero" href="http://www.lagravidanza.net/utero.html">utero</a>. Questo momento ha coinciso con l’arrivo della <strong>blastocisti</strong> nel tuo utero, pronta per l’impianto.</p>
		<p>A questo stadio, la blastocisti aveva un diametro inferiore a 0,2 mm e ha galleggiato liberamente nell’utero per alcuni giorni, continuando a svilupparsi e a crescere di dimensione. Circa nove giorni dopo la <a title="Fecondazione" href="http://www.lagravidanza.net/fecondazione.html">fecondazi</a><a title="Fecondazione" href="http://www.lagravidanza.net/fecondazione.html">one</a>, la blastocisti, composta da centinaia di cellule si è ancorata alla parete del tuo utero utilizzando le estroflessioni dei trofoblasti (un prolungamento spugnoso di cellule) che si sono annidate nell’endometrio.</p>
		<p>Queste cellule con le loro tipiche villosità (<a title="I villi coriali" href="http://www.lagravidanza.net/i-villi-coriali.html"><strong>villi coriali</strong></a>) si sono insinuate nell’utero e hanno dato origine alla formazione della <a title="La placenta" href="http://www.lagravidanza.net/la-placenta.html">placenta</a>. Con l’impianto potresti aver avuto perdite di sangue, che occasionalmente alcune donne hanno. Quando la blastocisti non si impianta, viene espulsa nel successivo <a title="Ciclo mestruale" href="http://www.lagravidanza.net/ciclo-mestruale.html">ciclo metruale</a> e la donna non ha cognizione del fallito <a title="Concepimento" href="http://www.lagravidanza.net/concepimento.html">concepimento</a>.</p>
		<p><strong>In cerca di cibo</strong></p>
		<p>Al momento dell’impianto la blastocisti era costituita da centinaia di cellule che rilasciavano enzimi. Gli enzimi hanno penetrato il rivestimento dell’utero e hanno causato lo sfaldamento dei tessuti, fornendo cellule sanguigne da cui hanno tratto nutrimento i villi coriali. Può accadere che il rivestimento dell’utero non fornisca nutrimento sufficiente alla blastocisti: in questo caso si verifica l’<a title="Aborto spontaneo" href="http://www.lagravidanza.net/aborto-spontaneo.html">aborto</a>, molto simile a una mestruazione tardiva e abbondante.</p>
		<p><strong>Cosa è accaduto poi… </strong><a title="4ª settimana di gravidanza: l’impianto dell’embrione" href="http://www.lagravidanza.net/settimane/4-settimana-di-gravidanza-limpianto-dellembrione">continua a leggere</a>		
	</body>
</html>