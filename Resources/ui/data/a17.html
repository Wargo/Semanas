<html>
    <head>
    	<title>Il tuo corpo</title>
    	<script type="text/javascript" src="js.js"></script>
    </head>
    <body>
		<h1>Il tuo corpo</h1>
		<p><strong>Sei alla 6ª settimana di gravidanza: niente ciclo mestruale, test di gravidanza positivo, </strong><strong>il tuo seno è gonfio e dolente e ti senti stanchissima. Niente di sorprendente.</strong></p>
		<p><a href="http://www.lagravidanza.net/wp-content/uploads/2012/04/mamma-6%C2%AA-settimana-gravidanza.jpg"><img class="alignleft  wp-image-10594" title="mamma-6ª-settimana-gravidanza" src="http://www.lagravidanza.net/wp-content/uploads/2012/04/mamma-6%C2%AA-settimana-gravidanza.jpg" alt="" height="94" width="74"></a>Potrebbero verificarsi mutamenti delle mammelle, in seguito alla stimolazione ormonale delle ghiandole lattifere. Il seno appare sodo e morbido e i capezzoli cominciano a ingrossarsi.<br>
		Le areole mammarie, i cerchi di pelle più scura intorno ai capezzoli, si scuriscono ulteriormente e vene bluastre compaiono sottopelle mano a mano che aumenta l’afflusso di sangue.</p>
		<p>Negli ultimi giorni sicuramente soffrirai di <strong>nausea</strong>, soprattutto al mattino e per tenerla a bada è conveniente mangiare poco e spesso, preferendo cibi dal sapore delicato. Avrai quindi i classici sintomi della gravidanza e sarà normale rilevare tracce di piccole perdite di colore marrone negli slip, ma se queste saranno abbondanti presta attenzione perché potrebbe trattarsi di un <a title="Aborto spontaneo" href="http://www.lagravidanza.net/aborto-spontaneo.html">aborto spontaneo</a> (molto comune nelle prime settimane di gravidanza) o di una <a title="Gravidanza extrauterina" href="http://www.lagravidanza.net/gravidanza-extrauterina.html">gravidanza extrauterina</a>.</p>
		<p>Per quello che riguarda il tuo stato d’animo di futura mamma è probabile che tu possa manifestare <strong>sbalzi d’umore</strong>. Ricorda sempre che è perfettamente normale e che a volte ti sarà difficile controllare le emozioni per via dell’enorme quantità di ormoni presenti nel tuo corpo.</p>
		<p>Ricordati di prendere appuntamento con il ginecologo.</p>
	</body>
</html>