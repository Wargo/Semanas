<html>
    <head>
    	<title>Il tuo corpo</title>
    	<script type="text/javascript" src="js.js"></script>
    </head>
    <body>
		<h1>Il tuo corpo</h1>
		<p><strong>Sei alla&nbsp;6ª settimana di gravidanza: niente&nbsp;ciclo mestruale,&nbsp;test di gravidanza&nbsp;positivo,&nbsp;</strong><strong>il tuo&nbsp;seno&nbsp;è gonfio e dolente e ti senti stanchissima. Niente di sorprendente.</strong></p>
		<p><a href="http://www.lagravidanza.net/wp-content/uploads/2012/04/mamma-6%C2%AA-settimana-gravidanza.jpg"><img class="alignleft  wp-image-10594" title="mamma-6ª-settimana-gravidanza" src="http://www.lagravidanza.net/wp-content/uploads/2012/04/mamma-6%C2%AA-settimana-gravidanza.jpg" alt="" height="94" width="74"></a>Potrebbero verificarsi&nbsp;mutamenti delle mammelle, in seguito alla stimolazione ormonale delle ghiandole lattifere. Il seno appare sodo e morbido e i capezzoli cominciano a ingrossarsi.<br>
		Le&nbsp;areole mammarie, i cerchi di pelle più scura intorno ai capezzoli,&nbsp;si scuriscono&nbsp;ulteriormente e vene bluastre compaiono sottopelle mano a mano che aumenta l’afflusso di sangue.</p>
		<p>Negli ultimi giorni sicuramente&nbsp;soffrirai di&nbsp;<strong>nausea</strong>, soprattutto al mattino e per tenerla a bada è conveniente mangiare poco e spesso, preferendo cibi dal sapore delicato. Avrai quindi i classici&nbsp;sintomi della gravidanza&nbsp;e sarà normale rilevare tracce di piccole perdite di colore marrone negli slip, ma se queste saranno abbondanti presta attenzione perché potrebbe trattarsi di un&nbsp;<a title="Aborto spontaneo" href="http://www.lagravidanza.net/aborto-spontaneo.html">aborto spontaneo</a>&nbsp;(molto comune nelle prime&nbsp;settimane di gravidanza) o di una&nbsp;<a title="Gravidanza extrauterina" href="http://www.lagravidanza.net/gravidanza-extrauterina.html">gravidanza extrauterina</a>.</p>
		<p>Per quello che riguarda&nbsp;il tuo stato d’animo di&nbsp;futura mamma&nbsp;è probabile che tu possa manifestare&nbsp;<strong>sbalzi d’umore</strong>. Ricorda sempre che è perfettamente normale e che a volte ti sarà&nbsp;difficile controllare le&nbsp;emozioni&nbsp;per via dell’enorme quantità di&nbsp;ormoni&nbsp;presenti nel tuo corpo.</p>
		<p>Ricordati di prendere&nbsp;appuntamento con il ginecologo.</p>
	</body>
</html>