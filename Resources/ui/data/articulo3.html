<html>
    <head>
    	<script type="text/javascript" src="js.js"></script>
    </head>
    <body>
        
        <h1>IL TUO BAMBINO</h1>
<p><strong>Mancano nove settimane per il suo arrivo. Questa è la&nbsp;31ª settimana&nbsp;di&nbsp;gravidanza: il tuo bambino&nbsp;ha 29 settimane, è lungo circa 28 centimetri e pesa all’incirca 1,59 chilogrammi.</strong></p>
<p>Anche se l’<strong>accrescimento generale comincia &nbsp;a rallentare</strong>, il bambino&nbsp;<strong>continua ad aumentare di peso</strong>. Il cervello cresce ancora, come i polmoni e il tratto digerente, che sono le uniche parti che ancora non hanno raggiunto la&nbsp;completa maturazione.</p>
<p>Gli alveoli polmonari continuano a produrre&nbsp;<strong><a title="Surfactante" href="http://www.lagravidanza.net/surfactante.html">surfattante</a></strong>&nbsp;che&nbsp;<strong>impedisce ai polmoni di collassare</strong>&nbsp;e li aiuterà a espandersi al momento del&nbsp;<a title="Il parto" href="http://www.lagravidanza.net/il-parto.html">parto</a>, altrimenti il neonato non sarà in grado di respirare.</p>
<p><a href="http://www.lagravidanza.net/wp-content/uploads/2012/02/settimana-31-gravidanza.jpg"><img title="settimana 31 gravidanza" src="http://www.lagravidanza.net/wp-content/uploads/2012/02/settimana-31-gravidanza.jpg" alt="feto 31ª settimana" height="90" width="92"></a></p>
<p>Nel frattempo, gli occhi si preparano alla vita dopo il parto: le pupille cominciano a dilatarsi&nbsp;<a title="La vista: con il pancione al sole il tuo bambino percepirà un bagliore" href="http://www.lagravidanza.net/la-vista-con-il-pancione-al-sole-il-tuo-bambino-percepira-un-bagliore.html">reagendo alla luce rossastra</a>&nbsp;filtrata dall’<a title="Utero" href="http://www.lagravidanza.net/utero.html">utero</a>.</p>
<p>Durante la&nbsp;<a title="I ritmi sonno-veglia del feto" href="http://www.lagravidanza.net/i-ritmi-sonno-veglia-del-feto.html">veglia</a>&nbsp;le palpebre sono aperte, ma si richiudono quando dorme. Gli&nbsp;<strong>occhi</strong>&nbsp;si stanno preparando alla vita postnatale:&nbsp;<strong>sono colorati</strong>, anche se&nbsp;<strong>non è la colorazione definitiva</strong>. &nbsp;dorme.&nbsp;Infatti il colore degli occhi comincia a vedersi appena ora, ma il colore definitivo apparirà solo dopo 6-9 mesi dalla nascita, perché&nbsp;<strong>la pigmentazione degli occhi si completa solo con l’esposizione alla luce</strong>.</p>
<p>I bambini di pelle scura hanno occhi grigi scuri o marroni alla nascita, che poi si trasformeranno in marrone o nero durante i primi sei mesi o nel primo anno. Gran parte dei bambini di razza caucasica nascono con gli occhi blu scuri e definiranno il colore solo dopo diverse settimane, o mesi.</p>
                 
        
</body>
</html>