<html>
    <head>
    	<title>I movimenti fetali</title>
    	<script type="text/javascript" src="js.js"></script>
    </head>
    <body>
		<h1>I movimenti fetali</h1>
		<p><strong>Nel tuo grembo, il bambino è come un piccolo acrobata e impara a compiere una serie di movimenti essenziali per la vita del mondo esterno.</strong></p>
		<p><a href="http://www.lagravidanza.net/wp-content/uploads/2012/05/movimenti-feto.jpg"><img class="alignleft  wp-image-11842" title="movimenti-feto" src="http://www.lagravidanza.net/wp-content/uploads/2012/05/movimenti-feto-150x150.jpg" alt="" height="72" width="72"></a>I <strong>movimenti del feto</strong> sono <strong>fondamentali </strong>al normale sviluppo del sistema muscolare e delle articolazioni. Con il movimento, le articolazioni si modellano vicendevolmente, così da consentire il corretto spostamento delle ossa. Proprio come tu fai <a title="Ginnastica ed esercizio fisico in gravidanza" href="http://www.lagravidanza.net/ginnastica-ed-esercizio-fisico-in-gravidanza.html">attività fisica</a> per mantenerti in forma, anche il bambino usa i movimenti come un programma di ginnastica, per sviluppare la muscolatura che gli consentirà di scendere dal canale del parto al momento della nascita.</p>
		<p>Dovresti avvertire meglio i suoi movimenti la notte e durante i riposini diurni, quando te ne stai distesa tranquillamente circondata dal silenzio, senza alcuna distrazione.</p>
		<p>Nella prima parte della gravidanza sono stati identificati <strong>vari tipi di movimento</strong>. I <strong><a title="I primi movimenti del feto" href="http://www.lagravidanza.net/i-primi-movimenti-del-feto.html">primi movimenti fetali</a></strong>, oltre a quelli che coinvolgono tutto il corpo e gli arti, consistono nel girarsi su se stesso, scalciare e “camminare”, aggrapparsi al cordone ombelicale, succhiare, sbadigliare e avere il singhiozzo.</p>
	</body>
</html>