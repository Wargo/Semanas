<html>
    <head>
    	<title>Il tuo bambino</title>
    	<script type="text/javascript" src="js.js"></script>
    </head>
    <body>
		<h1>Il tuo bambino</h1>
		<p><strong>Alla 29ª settimana di gravidanza, la testa è ormai proporzionata rispetto al corpo.  Il tuo bambino continua a ingrassare e cervello e organi interni a perfezionarsi.</strong></p>
		<p><a href="http://www.lagravidanza.net/wp-content/uploads/2012/05/settimana-29-gravidanza.jpg"><img class="alignleft  wp-image-11788" title="settimana 29 gravidanza" src="http://www.lagravidanza.net/wp-content/uploads/2012/05/settimana-29-gravidanza-150x150.jpg" alt="" height="72" width="72"></a>I tessuti molli di questi organi sono chiaramente visibili all’esame di risonanza magnetica, che utilizza i campi magnetici e le onde radio. Grazie alle ossa morbide ed elastiche del cranio, che vengono sospinte verso l’esterno,  il suo cervello può svilupparsi rapidamente. Il <strong>cervello</strong> presenta sempre più grinze, a mano a mano che diventa più veloce e potente, costruendo connessioni fra le cellule nervose.</p>
		<p>Le cellule nervose connettendosi fra loro stanno formando solchi e membrane, mentre il tessuto continua a crescere. Le nuove <strong>connessioni fra i neuroni</strong> controllano ora diverse funzioni corporee, come la regolazione della temperatura e la respirazione.</p>
	</body>
</html>