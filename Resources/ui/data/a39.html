<html>
    <head>
    	<title>L’udito del feto</title>
    	<script type="text/javascript" src="js.js"></script>
    </head>
    <body>
		<h1>L’udito del feto</h1>
		<p><strong>Il modo in cui il feto reagisce ai suoni è stato ampiamente indagato, sostanzialmente perché l’udito è il senso più facile da stimolare all’interno dell’utero.</strong></p>
		<p><a href="http://www.lagravidanza.net/wp-content/uploads/2012/05/donna-incinta-bagno-1.jpg"><img class="alignleft  wp-image-10911" title="donna-incinta-bagno " src="http://www.lagravidanza.net/wp-content/uploads/2012/05/donna-incinta-bagno-1.jpg" alt="" height="86" width="86"></a>Per capire cosa può sentire il tuo bambino ti suggeriamo di fare un piccolo esperimento: mentre fai il bagno, immergi le orecchie nell’acqua e osserva come cambiano i suoni. È più o meno così che li percepisce il tuo piccolo.</p>
		<p>L’<a title="Un ambiente sicuro" href="http://www.lagravidanza.net/un-ambiente-sicuro.html">ambiente</a> in cui vive il tuo bambino è ricco di suoni molti diversi: il tuo battito e il sangue che scorre nelle arterie producono un sottofondo sonoro, cui si sovrappongono i rumori intermittenti dello stomaco e dell’intestino. Attraverso il tuo corpo giungono al bambino anche suoni dal mondo esterno, voci e musica, ma molto attuiti rispetto all’intensità che si percepisce all’esterno. Infatti, viaggiando nel corpo materno, molte delle onde sonore che compongono un suono vengono respinte o assorbite dagli indumenti della pelle, così che solo una piccola componente giunge effettivamente all’interno dell’addome e alle orecchie del bambino.<br>
		I suoni a frequenza alta vengono respinti più facilmente, e quindi <strong>il bambino sentirà</strong> soprattutto <strong>suoni a bassa frequenza</strong>.</p>
		<p>Lo sapevi che il tuo bambino<a title="Già nel grembo riconosce la tua voce" href="http://www.lagravidanza.net/gia-nel-grembo-riconosce-la-tua-voce.html"> riconosce la tua voce</a> stando nel tuo grembo?</p>
	</body>
</html>