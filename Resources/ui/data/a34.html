<html>
    <head>
    	<title>Il tuo bambino</title>
    	<script type="text/javascript" src="js.js"></script>
    </head>
    <body>
		<h1>Il tuo bambino</h1>
		<p><strong>È incredibile quello che il bambino è già in grado di fare durante la 12ª settimana di gravidanza: muove braccia, gambe e dita; sorride e aggrotta la fronte; succhia il pollice.</strong></p>
		<p><a href="http://www.lagravidanza.net/wp-content/uploads/2012/05/12%C2%AA-settimana-gravidanza.jpg"><img class="alignleft  wp-image-10880" title="12ª-settimana-gravidanza" src="http://www.lagravidanza.net/wp-content/uploads/2012/05/12%C2%AA-settimana-gravidanza.jpg" alt="" height="92" width="71"></a>Il tuo piccolo ha fatto progressi: dal semplice muovere testa e arti è passato a sussultare e avere <strong>movimenti riflessi</strong>. Si tratta, però, solo di <strong>movimenti involontar</strong>i.</p>
		<p>Il bambino è ormai completamente formato dalla testa ai piedi, ma gli organi continuano a svilupparsi, soprattutto il cervello. Nel cervello, alla base del cranio, l’ipofisi comincia a produrre ormoni. Si formano anche le corde vocali.</p>
		<p>Le dita delle mani e dei piedi si sono separate e i pollici sono opponibili. Unghie e capelli continuano a crescere. Le ossa di fanno più dure e i genitali cominciano ad assumere le caratteristiche proprie del sesso.</p>
		<p>Fino alla 12ª settimana, il feto non è compiutamente maschio o femmina: il <strong>primo abbozzo di organi genitali</strong> è identico e ha <strong>caratteristiche femminili</strong>.</p>
		<p><a title="12ª settimana di gravidanza: movimenti riflessi e sorrisi" href="http://www.lagravidanza.net/settimane/12-settimana-di-gravidanza-il-feto-compie-movimenti-riflessi">Continua a leggere</a>
	</body>
</html>