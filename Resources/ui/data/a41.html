<html>
    <head>
    	<title>Il tuo corpo</title>
    	<script type="text/javascript" src="js.js"></script>
    </head>
    <body>
		<h1>Il tuo corpo</h1>
		<p><strong>Sei alla 14ª settimana di gravidanza, l’inizio del secondo trimestre. Nel secondo trimestre, molti dei disturbi iniziali della gravidanza, come le nausee mattutine, scompariranno e comincerai a recuperare le forze e a sentirti come prima di rimanere incinta.</strong></p>
		<p><a href="http://www.lagravidanza.net/wp-content/uploads/2012/05/mamma-14%C2%AA-settimana-gravidanza.jpg"><img class="alignleft  wp-image-10996" title="mamma 14ª settimana gravidanza" src="http://www.lagravidanza.net/wp-content/uploads/2012/05/mamma-14%C2%AA-settimana-gravidanza.jpg" alt="" height="82" width="47"></a>Finalmente avrai l’aspetto di una donna incinta: <strong>si vedrà un po’ di pancia</strong>. Se non lo hai già fatto, dovresti cominciare a comprare qualche <a title="Il guardaroba premaman" href="http://www.lagravidanza.net/il-guardaroba-premaman.html">vestito premaman</a>. L’aumento di peso nel secondo trimestre sarà di circa 5,4 chilogrammi, di cui 900 grammi attribuibili al tuo bambino.</p>
		<p>Potrebbero insorgere problemi di stitichezza, causata dagli alti livelli di progesterone, che provoca l’impigrimento dell’intestino, e dall’utero ingrossato che preme sull’intestino, inibendone la normale funzionalità.</p>
		<p>La soluzione più semplice è bere più acqua e di mangiare verdura e frutta ricche di fibra. Ormai la placenta, il solo organismo deputato nel presiedere all’alimentazione del tuo bambino, è completamente formata e sta producendo tutti gli ormoni necessari. <strong>Ti sentirai piena di energia</strong>.</p>
	</body>
</html>