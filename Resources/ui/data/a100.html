<html>
    <head>
    	<title>Il tuo bambino</title>
    	<script type="text/javascript" src="js.js"></script>
    </head>
    <body>
		<h1>Il tuo bambino</h1>
		<p><strong>Questa è la 34ª settimana di gravidanza. Il bambino è lungo 32 centimetri e pesa ormai più di due chili, per l’esattezza dovrebbe pesare 2,3 chilogrammi.</strong></p>
		<p><a href="http://www.lagravidanza.net/wp-content/uploads/2012/05/settimana-34-gravidanza.jpg"><img class="alignleft  wp-image-11899" title="settimana 34 gravidanza" src="http://www.lagravidanza.net/wp-content/uploads/2012/05/settimana-34-gravidanza-150x150.jpg" alt="" height="72" width="72"></a>È ormai troppo grande per galleggiare liberamente nel liquido amniotico e si muove con difficoltà. I suoi movimenti adesso sono più ampi e lenti ma più energici.</p>
		<p>Il suo<strong> sistema immunitario </strong>si sta sviluppando rapidamente e aiuterà il bimbo a combattere le infezioni piì lievi. La <a title="Vernice caseosa" href="http://www.lagravidanza.net/vernice-caseosa.html">vernice caseosa</a><strong>, </strong>il manto biancastro che gli avvolge il corpo, ora è più denso, ma la pelle è meno rugosa e più rosea. Le estremità delle dita della mano sono esilissime ma le unghie sono aguzze e hanno raggiunto il bordo del polpastrello. Le ossa continuano a indurirsi, tranne quelle del cranio che restano flessibili per lasciargli attraversare comodamente il canale del parto.</p>
		<p>Potrebbe essersi già girato in <strong>posizione cefalica</strong> , ovvero con testa all’in giù, sebbene il 3-4% dei bambini siano ancora stesi supini o con le gambe rivolte verso la cervice, nella cosiddetta presentazione podalica. Il medico può decidere di stimolare il cambiamento di posizione con la manovra di rivolgimento che implica la manipolazione del basso addome e, generalmente, un periodo di degenza ospedaliera per monitorare gestante e feto.</p>
		<p><a title="34ª settimana di gravidanza: si effettua la manovra se non è in posizione cefalica" href="http://www.lagravidanza.net/settimane/34-settimana-di-gravidanza">Continua a leggere</a></p>
	</body>
</html>