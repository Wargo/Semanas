<html>
    <head>
    	<title>DPP: anticipi e ritardi</title>
    	<script type="text/javascript" src="js.js"></script>
    </head>
    <body>
		<h1>DPP: anticipi e ritardi</h1>
		<p><strong>Solo cinque bambini su cento nascono proprio alla data prevista: circa trenta su cento sono in anticipo e sessantacinque su cento sono in ritardo.</strong></p>
		<p><a href="http://www.lagravidanza.net/wp-content/uploads/2012/05/parto-anticipi-ritardi.jpg"><img class="alignleft  wp-image-12134" title="parto-anticipi-ritardi" src="http://www.lagravidanza.net/wp-content/uploads/2012/05/parto-anticipi-ritardi-150x150.jpg" alt="" height="65" width="65"></a>Questo accade perché la <a title="Gravidanza e gestazione: due settimane di differenza" href="http://www.lagravidanza.net/gravidanza-e-gestazione-due-settimane-di-differenza.html">data calcolata</a> sulla base dell’ultima mestruazione è puramente statistica: i cicli mestruali sono diversi da donna a donna e l’ovulazione che ha dato origine alla gravidanza può essersi verificata in tempi diversi. Inoltre le primipare tendono ad avere un leggero anticipio rispetto alla media delle altre donne.</p>
		<p>Se la tua <strong>data prevista</strong> dovesse arrivare senza che succeda niente, è facile che tu ti senta un po’ depressa. È altrettanto facile che siano gli altri (genitori, parenti, amici) ad entrare in agitazione e a telefonare venti volte al giorno per chiederti se “non c’è niente di nuovo”. È importante ripetersi e ripetere agli altri che è del tutto normale che il bambino arrivi dieci giorni dopo la data prevista e che, se è un tipo originale, può metterci anche qualche giorno in più.</p>
		<p>Naturalmente questi ritardi extra vanno controllati e pilotati dal ginecologo: sarà solo lui, controllando la salute del feto, a decidere se intervenire con un parto indotto.</p>
	</body>
</html>