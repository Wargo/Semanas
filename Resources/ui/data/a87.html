<html>
    <head>
    	<title>La vista del feto</title>
    	<script type="text/javascript" src="js.js"></script>
    </head>
    <body>
		<h1>La vista del feto</h1>
		<p><strong>La vista è il senso meno stimolato nel mondo acquatico in cui vive il tuo bambino, ed è anche l’ultimo a svilupparsi in ordine di tempo.</strong></p>
		<p>Le palpebre del feto restano chiuse fino alla 27ª settimana di gravidanza circa, per poi socchiudersi e cominciare a battere le ciglia, forse per esercitare un riflesso che sarà molto utile dopo la nascita.</p>
		<p><a href="http://www.lagravidanza.net/wp-content/uploads/2012/05/vista-feto-pancione-sole-luce.jpg"><img class="alignleft  wp-image-11798" title="vista-feto-pancione-sole-luce" src="http://www.lagravidanza.net/wp-content/uploads/2012/05/vista-feto-pancione-sole-luce-150x150.jpg" alt="" height="72" width="72"></a>Nel <a title="Il grembo materno: un ambiente sicuro" href="http://www.lagravidanza.net/il-grembo-materno-un-ambiente-sicuro.html">grembo materno</a>, il bambino vive sostanzialmente al buio, perché la pelle dell’addome e gli indumenti impediscono alla luce di raggiungerlo. Quando però esporrai <strong>la pancia alla luce del sole</strong>, il bambino percepirà un diffuso <strong>bagliore arancione</strong> attraverso la pelle, simile a quello che si vede appoggiando una mano sulla luce di una torcia. Alcuni studi dimostrano che le pupille del feto siano in grado di contrarsi e dilatarsi a partire dalla 33ª settimana e che a questo stadio comincino anche a distinguere le forme.</p>
	</body>
</html>